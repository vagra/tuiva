---
title: "憨山大师法语：示怀愚修禅人"
toc: true
date: 2021-01-20
---


　　学人图修，自吴中，一钵走瘴乡，侍余二载余。余于戈戟场中而作佛事，修精持一念，作务为众先，昼夜无倦，始终如一日。余时时冷眼觑之，颇有衲子气息，念末法向袈裟下提持此事者，难得其人，心甚爱之。顷，辞余欲参诸方知识，临行乃问：四大本空、五蕴非有，病在甚么处？老人曰：病在没有处。因说此偈，以助行脚：

　　四大本空空是病，
　　五蕴非有有成非。
　　两头坐断无消息，
　　始信家山到处归。
